# Onderzoeken Colin van der Geld

## Techs

Deze week zal ik aan de gang gaan met de volgende techs:
* Locaties in iOS (GPS)
* Apple maps

## Reflectie

### Takenlijst week 5
* PoC onderzoeken uitvoeren
* Maken planning (samen met groep)
* Functioneel ontwerp: diagrammen toelichten, inleidingen geven aan hoofdstukken, bronenlijst opstellen
* Keuze maken interactie
* System sequence diagrams + sequence diagrams gezamenlijk opstellen (op whiteboard), digitaliseren en (meerdere malen) bijwerken
* Eerste opzet class diagram
* Eerste opzet + uitleg geven diagrammen in technisch ontwerp
* Pair programmen use case Inchecken (samen met Kevin)
* Reflectie (dit bestand)


### Wat ging er afgelopen week goed?
#### Samenwerking: overleggen interacties en diagrammen tekenen
Een van de dingen die goed gingen afgelopen week was de samenwerking met de volledige groep en de samenwerking met de ICT-kant van de groep. Om te beginnen de volledige groep: in week 5 zijn we bezig geweest met het maken van een keuze vanuit de interacties. Hierbij hebben we alle schetsen van interacties op de grond verspreid en zijn er als groep omheen gaan staan waarbij we ze per use case langs zijn gegaan. Hierbij legde de CMD-kant hun ideeën uit bij elk van de schetsen en gaf de ICT-kant toelichting over de haalbaarheid van elk idee. Ook keken we gezamenlijk welk van de ideeën ons het beste leek en welke we mee gingen werken. Ik vond dit overleg erg goed gaan gezien iedereen zijn/haar mening kon geven en we gezamenlijk een besluit namen. Doordat iedereen stond, merkte ik dat we een actievere houding hadden. 
Hetzelfde gold voor het tekenen van de diagrammen (en het kiezen van een ontwerpstijl) die tot de ICT-kant behoren. Hierbij stond de ICT-kant rondom een whiteboard en gingen we nadenken over de flow van het systeem. Hierbij werden system sequence en sequence diagrammen opgesteld. Door het op het whiteboard te tekenen, kon er eenvoudig over gepraat worden en kon het diagram eenvoudig aangepast worden. Ik heb deze samenwerking als plezierig ervaren gezien iedereen op aan het letten was en er naar iedereen geluisterd werd. 

#### Planning
Een ander ding dat beter ging deze week was de planning. We hebben met z'n allen de backlog gevuld tot het einde van het project, vanuit hier hebben we een keuze gemaakt welke taken deze sprint af moesten zijn. We gebruikte hiervoor de tool Trello. Doordat we mensen aan taken toewijzden en gebruik maakte van de lanes die we hadden (backlog, todo, in progress, in review en done), konden we in een oogopslag zien hoe ver we waren. Ook konden we zien wie wanneer aan welke taak aan het werk was/had gewerkt, dit zorgde er ook voor dat de daily standup makkelijker was gezien je gewoon terug kon kijken naar welke taken je de dag ervoor had uitgevoerd. Wij (mijn groepje en ik) vinden het fijn om een dagdoel op te stellen, een lijst met taken die die dag af moeten zijn. Door de planning erbij te pakken, konden we eenvoudig bepalen wat die dag uitgevoerd moest zijn. Het reviewproces is hierdoor ook verbeterd gezien een taak eerst in review geweest moest zijn voordat hij naar done gesleept mocht worden. Dit voorkomt dat taken zomaar done zijn zonder dat eer een controle op geweest is.

### Wat ging er niet goed, waar heb je je aan geërgerd, wat moet er niet meer gebeuren?
#### Afhankelijk zijn groepsgenoten
Gedurende week 5 werd Ramon ziek. Ramon had het gehele gedeelte van Firebase op zijn naam staan, waardoor wij er niet bij konden. Ook appte hij in de begin van de dag niet terug, waardoor wij genoodzaakt waren om de planning iets om te gooien gezien voor sommige taken Firebase nodig was. Dit is een van de situaties waarbij we afhankelijk zijn van de resultaten van andere groepsgenoten, maar niet bij deze resultaten konden. Uiteindelijk had Ramon ons vrij snel toegang gegeven, maar dit had anders wel wat problemen op kunnen leveren.

#### Motivatie tijdens documentatie
In week 5 ben ik veel bezig geweest met het maken van diagrammen en verslagen. Hierbij heb ik veel hetzelfde werk gedaan, wat op een gegeven moment begon te vervelen. Zo moest ik bijvoorbeeld eerst een diagram uitdenken met de groep op het whiteboard en vervolgens hetzelfde diagram nog een keer namaken maar dit keer digitaal. Ook heb ik de taak op mij genomen om de diagrammen en tabellen toe te lichten van het functioneel ontwerp, maar heb ik ook de taak op me genomen ditzelfde te doen bij het technisch ontwerp. Uiteindelijk (na meer dan een halve dag hetzelfde te hebben gedaan) daalde mijn motivatie. Ik merkte aan mezelf dat ik moeite had om nog verder zo productief te zijn als dat ik aan het begin van de dag was. 

### Wat ga je komende tijd proberen te verbeteren?
#### Minder afhankelijk zijn andere groepsgenoten
(Zie eerst bovenstaande punt "afhankelijk zijn groepsgenoten") Zelf maak ik me hier ook schuldig aan: tijdens het maken van van de (system) sequence diagrammen was ik de verantwoordelijke voor het digitaal maken van de diagrammen. Hierbij was ik ook de verantwoordelijke voor het updaten van deze diagrammen als er iets wijzigde. Ik heb de eerste versie ervan opgeslagen, maar ben na het doen van updates vergeten mijn wijzigingen door te voeren in het technisch ontwerp en de nieuwste versie te uploaden naar onze groeps-Drive. Hier kwam ik pas achter toen ik thuis was en had deze daarom alsnog geupload. Stel ik was dit vergeten en de dag daarop niet aanwezig, dan was mijn groep verder gegaan met een oude versie van het document, wat nare gevolgen had kunnen hebben.
De oplossing hiervoor is eenvoudig: bestanden uploaden nadat ik klaar ben met werken eraan. Soms vergeet ik dat als het de einde van de dag is en sluit ik mijn laptop zonder alles op te sturen naar onze gezamenlijk Drive. Ik moet daarom controleren of ik alle bestanden heb geupload voordat ik mijn laptop dichtklap. Dit zou ik bijvoorbeeld kunnen doen door te kijken aan welke taken ik gewerkt hebt (op ons Trello bord) en te bedenken welke bestanden ik daar mogelijk bij heb aangeraakt.

#### Afwisseling in taken
(Zie eerst bovenstaande punt "motivatie tijdens documentatie") Ik denk dat ik voor mezelf na moet gaan welke taken ik die dag wil gaan doen en hoe leuk ik ze vind. Als ik een groot gedeelte van de dag bezig ben met iets doen wat ik minder leuk vindt, moet ik ervoor zorgen dat ik tussendoor kleinere taken heb of even af kan wisselen met iemand die een taak heeft die ik wel leuker vindt. Ik vind het niet erg taken uit te voeren die ik minder leuk vindt, maar als ik daar langer dan een halve dag met dezelfde taak mee bezig ben, daalt mijn motivatie en productiviteit. Stel mijn groepsgenoten zijn bijvoorbeeld aan het pair-programmen (een taak die ik als leuk beschouw), dan is het misschien verstandig als ik vraag of een van de twee even met mij wisselt zodat ik iets kan doen wat ik leuker vindt, om even later weer terug te gaan naar mijn oorspronkelijke taak. Een andere mogelijkheid is om even 5 minuten pauze in te lassen, zodat ik even later (fris en fruitig) weer ertegenaan kan. 
