# Onderzoeken Colin van der Geld

## Techs

Deze week zal ik aan de gang gaan met de volgende techs:
* ASP.NET MVC
* MongoDB

## Reflectie

### Takenlijst week 4
* PoC onderzoeken uitvoeren
* Keuze maken uit de concepten
* Maken functioneel ontwerp, waaronder:
  * Requirements + Use cases "boven water krijgen", gezamenlijk reviewen
  * Use case diagram digitaliseren
  * Use cases fully dressed opstellen (samen met Kevin), dit waren de volgende use cases:
    * Inloggen
    * Aanbeveling doen
    * Punten verzilveren
    * Beloning gebruiken
  * Gezamenlijk reviewen, verbeteren en consistent krijgen use cases fully dressed
  * Opstellen MoSCoW met groep + in kaart brengen MVP
* Houden retrospective (inclusief voorbereiding)
* Naam bedenken app + bekijken/beoordelen ontwerpen logo's
* Presentatie maken (gezamenlijk met groep), presentatie oefenen (samen met Ennio) en presentatie houden (presentatie hielden Ennio en ik, vragen werden groepsgewijs afgehandeld).

### Wat ging er afgelopen week goed?
Voor deze week hou ik de reflectie beperkt tot mezelf, dit gezien er voor de groep het meeste al is besproken tijdens de retrospective en de presentatie (te veel om kort op te kunnen schrijven).

#### Retrospective
Een van de dingen die ik goed vond gaan afgelopen week was de retrospective. Dit was nieuw voor de CMD-kant, maar zij pakte dit snel op waardoor we erg veel aan hun hadden. Het was een ideaal moment, vooral zo vlak voor een presentatie om echt even tijd voor elkaar en de voortgang van het project te hebben. Tijdens deze retrospective werd ook besproken dat we soms het idee hadden dat de focus soms weg is (in de zin van concentratie), iets wat ik in week 2 al tijdens mijn reflectie had opgeschreven. Ik was erg blij te horen dat andere dit ook vonden, zodat we er iets aan kunnen doen. Ook was er overeenstemming dat de planning anders moest gezien we niet bepaald het proces nauwgezet hanteren. Doordat een van mijn groepsleden een vragenformulier had gemaakt die ingevuld moest worden door ieder groepslid, werd iedereens punt naar voren gebracht. Ik ervaarde de retrospective als plezierig gezien dit ervoor zorgde dat we de sterke, maar ook vooral zwakke punten van de projectgroep leerde kennen en dat iedereen zijn/haar zegje heeft kunnen doen.

#### Presentatie 
Een ander ding dat goed ging was het gehele gedeelte van de presentaite: het maken ervan, het oefenen en het houden ervan. Ennio en ik kregen snel voor ogen wie welk gedeelte zou presenteren en kregen veel steun vanuit de groep voor het opstellen van de presentatie en het geven van notities onder de presentatie (wat er precies gezegd moest worden). Ik merkte tijdens het opstellen van de presentatie dat we aardig op weg waren en tot nu toe (naar mijn mening) best een beetje trots mogen zijn op wat we tot nu toe (gedaan) hebben. Het gaf goed vertrouwen om te weten wat de sterke en zwakke punten van ons proces/product zijn. Ook de presentatie zelf ging goed en mijn projectgroep hielp mij/ons waar nodig. Al met al kan ik denk ik terugkijken op een goede presentatie.

### Wat ging er niet goed, waar heb je je aan geërgerd, wat moet er niet meer gebeuren?

#### Uitleg geven vanuit vakgebied 
Het was af en toe lastig om de CMD-kant van onze groep uitleg te geven over begrippen als bijvoorbeeld functionele requirements, use cases, use cases fully dressed en use case diagrams. Dit komt waarschijnlijk omdat ik al wat langer bekend ben met deze begrippen en het lastiger is in te schatten wat er precies moeilijk aan is. Ik merkte dat het tijd kost om deze begrippen uit te leggen, waarin de taak van het begrip eigenlijk al uit had kunnen worden gevoerd. Ik merk ook dat ik soms te enthousiast wordt als ik vertel over mijn 'vakgebied'. Dit helpt niet heel erg bij het geven van uitleg gezien ik dan te snel wil praten of verschillende dingen tegelijk wilt vertellen. Ik denk dat de CMD-kant van ons groepje beter betrokken moet worden bij het ICT-proces. 

### Wat ga je komende tijd proberen te verbeteren?

#### Beter betrkken CMD-kant
Ik heb gemerkt dat de CMD-kant van ons groepje beter betrokken moet worden bij het maken van ICT-producten. Dit kan wat meer tijd kosten, maar ik heb veel dingen van hun geleerd, nu wordt het ook eens tijd dat zij hetzelfde gaan doen vanuit de ICT-kant. Dit zorgt er ook voor dat het volledige product meer "ons" aanvoelt, in plaats van dat stukjes van "hun" en van "ons" zijn. Momenteel is het zo dat de CMD-kant voornamelijk met ons meekijkt en helpt met reviewen, maar het is een idee dat een gedeelte van het functioneel/technisch ontwerp door hun gemaakt is of dat een stuk van de applicatie door hun is ontwikkeld (uiteraard met feedback/review door de ICT-kant).
Er zal daarom een workshop gegeven worden vanuit de ICT-kant over het maken van de applicatie, waardoor de app uiteindelijk een product is van de volledige groep. Ook gaan we ons best doen om de CMD-kant meer te betrekken bij het ICT-proces door meer uitleg te geven over de begrippen waardoor zij een gedeelte van het product kunnen maken.
