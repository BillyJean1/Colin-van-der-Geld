# Onderzoeken Colin van der Geld

## Techs

Deze week zal ik aan de gang gaan met de volgende techs:
* Firebase in Swift
* Unit tests in Swift

## Reflectie

### Takenlijst week 6
* PoC onderzoeken uitvoeren
* Package diagram maken
* Class diagram maken (wat we hadden was nog zeer beperkt)
* Samen met de groep de use case "aanbeveling doen" uitwerken in zowel een sequence als een system sequence diagram
* Digitaliseren system sequence en sequence diagrams
* Technisch ontwerp hoofdstukken inleiden
* Technisch ontwerp diagrammen uitleggen
* Pair programmen use case inchecken (samen met Kevin, zelf begonnen met uitwerken FirebaseService, nadenken over datastructuur in Firebase Database)
* Designs (schermontwerpen) doorspreken


### Wat ging er afgelopen week goed?
#### Meer motivatie
Tijdens deze week had ik meer motivatie. Zoals ik al eerder benoemd had, kwam soms het gebrek aan motivatie doordat ik voor een langere tijd met dezelfde taak bezig was die ik persoonlijk niet erg leuk vond. Deze week heb ik ervoor gezorgd dat ik deze taken afwisselde (leuke en minder leuke) waardoor ik gemotiveerde was om de taken te doen die ik minder leuk vond. Ook als ik voor langere tijd bezig was met een taak die ik minder leuk vond, ging ik tussendoor meekijken met groepsgenoten die bijvoorbeeld aan het programmeren waren en bood ik mijn hulp aan. Hierbij hielp ik even nodig (voor zo lang nodig was) en ging ik vervolgens weer verder met mijn taak. Dit zorgde er uiteindelijk voor dat ik wat productiever was bij de taken die ik minder leuk vond.

#### Dag afsluiten
Een ding dat goed ging (wat vorige week minder ging) was de dag afsluiten. Hiermee bedoel ik dat ik aan het einde van de dag ervoor zorgde dat al mijn bestanden waren geupload en dat mijn groepsleden bij mijn werk konden. Ook zorgde ik ervoor dat ik alles pushde wat ik tot dat moment had (of ik liet Kevin dat doen gezien we voornamelijk op zijn computer werkte). Ondanks dat de planning niet geweldig was, kon ik alsnog terug redeneren welke taken ik die dag uitgevoerd had en welke bestanden/producten daarbij hoorde. Aan de hand hiervan kon ik mijn bestanden opslaan voordat ik naar huis ging en konden mijn groepsgenoten er hoe dan ook bij. Ik moet zeggen dat dit meer rust gaf dan "oja ik moet thuis nog even ..... uploaden".

### Wat ging er niet goed, waar heb je je aan geërgerd, wat moet er niet meer gebeuren?
#### Bijhouden planningstaken
Ik merk afgelopen week dat ik mijn Trello bord niet goed bijhoud. Dit komt voornamelijk doordat sommige taken niet in Trello stonden, waardoor je vergeet taken bij te houden. Ook wordt er niet op gehamerd om taken te blijven bijhouden/loggen en gebruik te maken van de lanes binnen het Trello bord. Hierdoor wordt het moeilijk om de voortgang te kunnen bewaren en raken we snel het overzicht kwijt wie met welke taak bezig is. Dagdoelen werden op basis van het Trello bord daarentegen nog wel opgesteld, maar werden niet bijgewerkt in het Trello.

#### Kritisch kijken tijdens samenwerking
Een ding wat ik te weinig doe is kritisch kijken naar andermans werk. Afgelopen week hebben we gezamenlijk een sequence diagram opgesteld (de ICT-kant), deze heb ik gedigitaliseerd. Ik heb deze week tijdens dat het diagram opgesteld werd, het tegelijk gedigitaliseerd (anders dan dat ik voorgaande week gedaan heb, hierbij heb ik foto's gemaakt en later gedigitaliseerd). Na deze sessie kwam ik erachter dat er in de sequence diagrams een aantal denkfouten waren gemaakt (meer dan normaal) en moest ik deze zelf bijwerken. Ik merk dat het beter is als ik net als vorige week meekijk met het gehele proces en niet afgeleid ben met het digitaliseren van het diagram.


### Wat ga je komende tijd proberen te verbeteren?
#### Kritischer kijken
Doordat ik zelf achter de laptop zat en het meteen digitaliseerde, kon ik minder nadenken over het ontwerp van het diagram zelf. Daarom lijkt mij het goed als ik eerst meedoe met het tekenen van het diagram, er vervolgens een foto van maak en na de sessie hem pas digitaliseer. Hiermee zorg ik ervoor dat ik beter betrokken wordt bij de sessie en kritischer kan gaan kijken naar de daadwerkelijke diagrammen die getekend worden. Ook lijkt het me goed als ik na het digitaliseren voor mezelf het diagram nog eens naloop en de flow van de applicatie erbij houd.

#### Gezamenlijk aan het einde van de dag taken doornemen
Gezamenlijk zijn we op een idee gekomen waardoor de planning verbeterd kan worden: een daily sitdown aan het einde van de dag. Hierbij bespreken we wat we afgelopen dag hebben gedaan en hoe ver we met onze taken zijn gekomen. Ook gaan we zorgen dat we tijdens de standup het Trello bord gebruiken. Tijdens het laatste gedeelte van het project zullen we ervoor moeten zorgen dat ontbrekende taken in overleg worden toegevoegd aan het Trello bord. Dit moet ervoor zorgen dat de planning weer opgepakt wordt en we een beter inzicht krijgen over de voortgang van het laatste gedeelte van het project.


#### Telkens maar weer diagrammen updaten
Gedurende week 6 nam ik telkens de taak op me om de diagrammen te updaten aan de hand van de laatste code (gezien ik daar toch mee bezig was). Hierdoor moest ik telkens van taak afwijken waar ik oorspronkelijk mee bezig was om het diagram te updaten. Ik wil proberen om diegene die vraagt of ik het diagram wil aanpassen, zelf de diagrammen te laten updaten. Dit scheelt mij tijd en zo hou ik meer focus op de taak waar ik zelf mee bezig ben. Uiteraard moet er hierbij voor gezord worden dat de wijzigingen worden doorgecommuniceerd, hiervoor is degene die het diagram updated verantwoordelijk.
