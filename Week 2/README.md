# Onderzoeken Colin van der Geld

## Techs

Deze week zal ik aan de gang gaan met de volgende techs:
* Neural networking (machine learning)
* Android native apps


## Reflectie (Week 1 & 2)

### Wat ging er afgelopen week goed?

#### Meekomen in de begrippen/activiteiten van het CMD-profiel
Wat ik goed vond gaan was het meekomen in de begrippen en de activiteiten van het CMD-profiel. Zo ben ik de eerste twee weken bezig geweest met het doen van een doelgroeponderzoek, het uitzetten van probes, het doen van een muuranalyse en het opstellen van een concept. Dit zijn dingen waar ik me voorheen nog niet (veel) mee bezig heb gehouden, maar vond dat dit mij best goed afging. Zo had ik bijvoorbeeld zinnige input tijdens de muuranalyse waardoor een gedeelte van het eerste concept ontstond.

#### Naar elkaar luisteren
Ik merkte vooral tijdens de muuranalyse dat er door de groep erg goed naar elkaar geluisterd werd. Het was niet het geval dat groepsleden elkaar overstemde of dat iemands mening minder serieus genomen werd dan die van iemand anders. Iedereen had grootendeels een gelijke inbreng, maar er werd wel kritisch gekeken naar wat eenander zei. Dit zorgde er ook voor dat ik alles kon zeggen wat in mij opkwam, ik hoefde niet bang te zijn dat er niet naar mijn ideeën geluisterd werd.

#### Snel schakelen
Een van de dingen die goed gingen afgelopen 2 weken was het snelle schakelen. In het begin van het project was de project was bijvoorbeeld de projectgroep ervan overtuigd dat er een app moest worden gemaakt als eindproduct, dit bleek aan het einde van week 1 toch niet te hoeven. Ik vond het goed hoe mijn projectgroep met deze wijziging omging, vooral om tijdens het contact met de opdrachtgever, het maken van het plan van aanpak en het onderzoek ervanuit was gegaan dat er een app moest komen. Ik vond dat het team de wijziging snel had doorgevoerd in de documentatie/dat het goed werd opgepakt en dat vrij snel met nieuwe inzichten gekomen werd. Wat scheelde was dat deze wijziging vroeg in het project kwam.

#### Op een andere manier denken
Wat mij persoonlijk best goed afging was op een andere manier denken. Ik ben geneigd nogal snel probleemoplossend en functioneel te denken, terwijl in de conceptfase zo breed mogelijk gedacht moest worden. Het viel me op dat ik creatiever was dan dat ik dacht wat betreft concepting. Soms was ik geneigd om al richting een oplossing te denken, maar betrapte mezelf daar tijdig op. Het is raar om niet meteen functioneel/technisch of in use-cases te denken, maar gaat me tot nu toe best goed af.

### Wat ging er niet goed, waar heb je je aan geërgerd, wat moet er niet meer gebeuren?

#### Rommelige start van project
Het begin van het project vond ik een beetje rommelig: we wisten de eerste week pas laat wie onze begeleiders waren en er was te weinig begeleiding om vragen aan te stellen, het duurde even voordat we erachter kwamen wie onze opdrachtgever was en we waren te weinig geïnformeerd in wat er nou eigenlijk van ons verwacht werd waardoor we aan het einde van week 1 het een en ander moesten wijzigen (zie puntje "snel schakelen" hierboven). Wellicht dat het onduidelijke/onzekere onderdeel van het project was, maar ik vond het persoonlijk geen fijne manier om een project te starten.

#### Uitloop van PoC onderzoeken
Mijn eerste proof of concept was ik erg lang mee bezig voordat ik het concept doorhad. Met deze proof of concept was ik al iets langer dan 5 uurtjes ermee bezig waarna ik de proof of concept heb moeten afronden om eventueel in een vervolg verder mee te gaan. Hierdoor kwam ik in tijdsnood voor het tweede proof of concept waardoor ik deze in de avonduren heb moeten afmaken (niet omdat ik te laat begonnen was maar omdat de tijd die wij ervoor hadden staan was verlopen). 

#### Na pauze moeite eventjes moeite met concentratie erbij houden
Ik heb afgelopen 2 weken gemerkt dat het uurtje na de pauze mijn concentratie wat minder is. Dit komt waarschijnlijk omdat ik in mijn pauze tabbladen open in mijn browser/programma's open, die mij kort na de pauze de aandacht eventjes wegnemen en daardoor mijn concentratie afzwakt. 

### Wat ga je komende tijd proberen te verbeteren?
#### Beter plannen PoC
Voor volgende week ga ik proberen eerst in te delen wat ik ga doen voor het PoC en daar een tijd aan te binden. Ook ga ik zorgen dat ik binnen de gegeven tijd de PoC afrond (4 uur), dit wil ik doen door een eind eraan te breien als ik over de 3 uur heen zit. Hierdoor blijft er voldoende tijd over voor de tweede PoC en de groepsactiviteiten van het project.

#### Tabbladen/programma's sluiten
Na mijn pauze moet ik ervoor zorgen dat ik de tabbladen en programma's sluit die ik gebruikt heb in de pauze. Dit zou moeten voorkomen dat ik afgeleid raak kort na de pauze. Ook lijkt het me goed als ik een vaste tijd heb waarop de pauze is afgelopen, hierdoor hou ik een bepaald ritme.
