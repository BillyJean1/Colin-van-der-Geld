# Onderzoeken Colin van der Geld

## Techs

Deze week zal ik aan de gang gaan met de volgende techs:
* BLE Beacons
* Google Analytics

## Reflectie

### Takenlijst week 3
* Scrum master week 3
* Probe study afgenomen (in het weekend van week 2 op week 3)
* Probe study resultaten uitgelegd aan groep
* Brainstormen over concept 1 en 2 (gezamenlijk met de groep): concept 1 concreet gemaakt, ideeën bedacht voor concept 2 d.m.v. bijvoorbeeld mindmaps en schetsen, concept 2 concreet maken vanuit gekozen idee.
* Er is een vragenlijst opgesteld met vragen die mogelijk gesteld konden worden over de concepten tijdens de presentatie, deze vragenlijst moest over nagedacht worden en de vragen moesten worden beantwoord.
* Presentatie in elkaar zetten (samen met Kevin)
* Presentatie voorbereiden met de groep
* Presenteren (met de groep)
* Tech onderzoek uitvoeren

### Wat ging er afgelopen week goed?

#### Afleiding een stuk minder
Gedurende week 3 was de afleiding een stuk minder. Dit kwam misschien omdat de opdracht een stuk duidelijker was en daardoor interessanter, maar komt ook doordat ik een duidelijke scheiding maakte tussen pauze en werktijd. Ook regelmatiger maar kortere pauzes hielp ook: even een paar minuten weglopen bij je werkplek hielp om de concentratie er langer bij te kunnen houden.

#### Concreet maken van concepten
Samen met mijn projectgroep heb ik me in week 3 beziggehouden met het concreet maken van concept 1 en concept 2. Hierbij hielp het heel erg om vragen op te stellen die mogelijk gesteld konden worden tijdens de presentatie, dit gaf ons meer duidelijkheid en hielp bij het brainstormen over hoe we bepaalde dingen aan moesten pakken. Het concreet maken van het concept is best vlot gegaan, met veel discussies (waardoor uiteindelijk het concept beter is geworden).

#### Afnemen probe study
Het afnemen van de probe study vond ik erg leuk om te doen. Het leverde bij degene waar ik hem uitvoerde wel nog wat vragen op, dit kan betekenen dat ik de opdracht niet duidelijk genoeg had uitgelegd, dat de uitleg van de probe study niet goed genoeg was of (en naar mijn idee was het deze) had diegene niet de tijd genomen om de beschrijving rustig door te lezen die bij de formulieren zaten. Het gesprek was het gedeelte wat vooral goed ging - ondanks dat dit nieuw voor mij was - gezien ik snel op nuttige vragen kon komen die in mij opkwamen aan de hand van hetgeen wat diegene opgeschreven had of zei. Hieruit heb ik wat interessante informatie weten te verkrijgen die bruikbaar was voor het project.

### Wat ging er niet goed, waar heb je je aan geërgerd, wat moet er niet meer gebeuren?

#### Scrum master zijn
Het zijn van de Scrum master heb ik normaal geen probleem mee, maar tijdens dit project was het wel lastiger. Dit kwam vooral omdat het opstellen van concrete taken moeilijk was. Zo moesten we een van de dagen als groep zijnde brainstormen over concept 2. Gezien we dit gezamenlijk deden, was de volgende ochtend de standup erg kort, dit ook gezien we die dag weer als groep verder gingen. Omdat we de voorgaande dag allemaal hetzelfde hadden gedaan en die desbetreffende dag weer gezamenlijk verder gingen, was de standup extreem kort. Dit voelde een beetje apart aan en leek het haast of het beter was om de stand-up niet te doen. Ook was het lastig dat ik geen goede inzicht had in wat er nou allemaal onder een taak viel, zo wist ik niet wat er onder de taak "concepten visueel maken" viel. 

#### Inschatten tijdsduur PoC onderzoeken
Ik merk dat ik het nog lastig vind om in te schatten hoe lang het uitzoeken duurt van een bepaalde zech: in deze week liep ik helemaal vast op PoC1 en was ik vrij snel klaar met PoC2, waarna ik voor PoC2 een extraatje wilde doen die ik dacht wel te redden. Helaas kreeg ik dit extraatje niet voor elkaar binnen de afgesproken tijd, waarna ik dit op moest schuiven naar volgende week.

### Wat ga je komende tijd proberen te verbeteren?

#### Beter verdelen PoC
Tijdens week 3 was ik met PoC2 vrij snel klaar en was ik erg lang bezig met PoC1, waar ik op vastliep en baalde dat het onderzoekje "gefaald" was. Ik denk toch dat ik (net als vorige week) nog steeds moet proberen om me echt aan die 4 uur te houden per PoC, zodat ik het red binnen de planning. Ditmaal is het de uitloop van het ene onderzoek dat ervoor zorgt dat het andere onderzoek (te) weinig tijd heeft. Gelukkig kwam ik er deze week mee weg omdat PoC2 niet zoveel bleek te zijn als dat ik dacht. Ik moet er dus rekening mee gaan houden dat de twee onderzoeken ongeveer even lang gaan duren (in plaats van dat de een 5 uur duurt en de ander 3 uur).
